---
title: Valerija
date: 1230-08-01
---
### Lang geleden, Paržke

Miljana was zelf de oudste van het gezin, en haar relatie met haar jongere sibbes was daardoor veelal als verzorger. Natuurlijk zag Miljana soms andere kinderen van haar leeftijd in het dorp, maar die waren ook allemaal druk met hun eigen ding en ze kon er nooit aansluiting bij vinden. Dat was totdat ze Valerija ontmoette. 

De familie Cyriaca was een stuk rijker, dat kon zelfs een kind merken. Miljana en haar oudste broertje waren de enigen die nieuwe kleding kregen, Valerija kreeg het zelfs als de jongste. Ze had speelgoed en mocht zelfs in boeken lezen. Terwijl Miljana al in de leer was bij haar moeder en veel voor haar sibbes moest zorgen, was Valerija buiten haar lessen een stuk vrijer om te doen wat ze wilde. Ooit was Miljana hier jaloers op.

Maar Valerija sleepte haar mee, praatte Miljana's moeder om om haar meer vrije tijd te geven, en Miljana kreeg een van haar eerste vrienden. Valerija gaf haar zo veel, en Miljana kon haar zo weinig teruggeven. Dat hoefde ook niet; volgens Valerija was het gezelschap genoeg. Toch was Miljana altijd bang dat Valerija ooit, op een dag, haar zomaar zou laten gaan. 

Natuurlijk maakte Miljana meer vriend(inn)en over de jaren heen, maar de verbinding met Valerija bleef altijd iets speciaals. Valerija was voor Miljana dus iemand die haar alles gaf wat ze nodig had om op te bloeien, en iemand voor wie ze alles zou doen maar niks kon doen om haar terug te helpen.

---
### 1229, Paržke

De dag dat vader stierf was een onverwachte en zeer zielige dag. Het was de dag dat moeder de beslissing maakte om te verhuizen naar het dorp van oom en tante. Het was ook de dag dat moeder haar in veel detail vertelde hoe ze van vader hield, hoe wonderlijk het is om zo van iemand te houden en zo iemand te hebben die van je houdt. Hoe ze hoopte dat Miljana ook ooit zo'n man zou vinden in plaats van zomaar iemand te trouwen, en hoe er misschien wel zo'n man in het dorp van oom en tante woont. Dit was het moment waarop Miljana zich realiseerde dat ze al op die manier van iemand houdt, maar dat diegene hier woont, en dat diegene zeker geen man is. 

Het afsluiten van het contract met Aleksandar was verre van de reden dat Miljana die dag naar de Cyriaca's ging. Het afscheid was veel belangrijker. Het afscheid van Valerija. Het spreken van Valerija. Het zien van Valerija. Valerija...

Kon Valerija het niet oplossen? Zoals ze altijd doet? Zodat ze samen kunnen blijven? Maar... Miljana heeft al zo veel gevraagd van Valerija. En dan zoiets groots... Nee. Alleen als ze er zelf over begint.

Het afscheid. Een emotioneel gesprek. Moet ze zeggen wat ze werkelijk voelt? Het ligt op haar lippen. Langzaam leunen ze naar elkaar toe. Misschien toch vragen. Misschien geen afscheid. Misschien...

Aleksandar slaat de deur open. Op de rand van tranen grijpt hij Miljana vast. Wanneer hij haar eindelijk loslaat uit deze knuffel, is het moment voorbij. Toch afscheid.

---
### 1230, Paržke

Het is een jaar later en Miljana keert terug naar Parzke. Hoe zou ze ooit met haar familie mee kunnen gaan naar Niš, met alles wat ze in Parzke heeft meegemaakt? Ze zal een leven voor zichzelf bouwen. Of, met geluk... Nee. Dat kon ze nu niet meer vragen, dat moment is lang voorbij.

Maar Parzke is stil en het onweer is luid. Waar is iedereen? Waarom is Valerija met de militie vertrokken naar Duitsland? Waarom gaat er een tweede expeditie die kant op? Antwoorden daarop zal ze onderweg wel krijgen. Haar leven in Parzke is al vertrokken.

---

### December 1232, Lechheim

Er zijn nu vier maanden voorbij gegaan sinds ze Valerija weer heeft gezien, en geen daarvan waren zoals vroeger. Geen van beiden noemt wat er drie jaar geleden tussen hen is gebeurd. Het is voor Miljana makkelijker om te zeggen dat Valerija veranderd is dan om toe te geven wat ze voelde, wat ze nu nog voelt. Ze praat te makkelijk met mensen, ze komt te goed voor zichzelf op, ze verdedigt anderen te erg... Ik kan haar niet verliezen. Niet weer.